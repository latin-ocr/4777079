20

quam ita tuebitur is, qui scribet, si cogitata vestiet oratione eleganti
et decora, apta denique ad propositum, si ,modo decreverit operam
dare, non ut rudibus et imperitis, sed ut eruditis et intelligenti-
bus sua probet. Frustra sane hoc curriculum ingredietur is, quem

praestantis vis ingenii deficiet, sed exercitationem una omnium

maxime ars adiuvabit.

Non equidem contendo huius artis praecepta ex unius Ciceronis
scriptis rhetoricis cognoscenda ‚ aut colligenda esse e diligenti stu-
dio reliquorum voluminum Tullianorunr, nec dubito quin de ea
multi post eum ‚ et nostra aetate praeclare meruerint: hoc dico,
qui in illis praestantissimis excellentis ingenii monumentis cogno-
scendis interpretandisque· studiose versetur, non in illo, quantum-
vis necessario, officio insistere oportere, sed observare qua arte
celebrata illa laus orationis contineatur, operamque dare ut eius
usum in suum sermonem transferat, si ad similem laudem aspirare
cupiat. Esse novi qui hoc contemnant, non illi quidem ignari
quantae dicendi virtutes in praestantissimo quoque veterum scri-
ptorum cognoscendae nobis intuendaeque sint, sed qui malint ve-
teres membranas, in quibus ista ad non pervenerunt, corrigere et
vel a temporis iniuria, vel a librariorum et grammaticorum negli-

gentia et stupore, aut intempestiva sedulitate vindicare, in eoque

